---
title: "PHP Bug Tracker Project"
date: 2010-10-18 21:47:12
categories: 
- "PHP"
- "yii"
- "חדשות"
- "כללי"
tags: 
- "bug tracker"
- "php bug tracker"
- "php tracker"
- "tracker"
- "באג טרקר"
- "ניהול באגים"
- "ניהול בעיות"
- "ניהול פרוייקטים"
- "פתרון באגים"
- "פתרון בעיות"
---

לפני כמה ימים ניסיתי להתקין את <a href="http://trac.edgewall.org/" target="_blank">Trac</a>, למי שלא מכיר זוהי מערכת לניהול ומעקב אחר באגים (בעיות) בפרוייקט מסויים שעבדתי עליו, רציתי משהו שאני כבר אשתמש עבור כל הפרוייקטים, חיפוש בגוגל העלה כמה מועמדים אך <a href="http://trac.edgewall.org/" target="_blank">Trac</a>נמצא כאחד מהפופולרים ביותר.

<!--more-->לאחר פרק זמן קצר המערכת הייתה כבר על השרת שלי באמזון, העלתי את כל מה שהיה צריך ויצאתי לדרך בהתקנה. השלב הראשון קריאת דרישות המערכת (רשימה די ארוכה), מאחר והיא כתובה ב <a href="http://python.org/" target="_blank">Python</a>, יש כמובן צורך ב mod_python עבור Apache. לכן התחלתי בהתקנה שלו, לאחר מכן יש להגדיר סביבת עבודה עבור המערכת ויש צורך בלערוך את קובץ ההגדרות של השרת ולהוסיף מאפיינים ספציפיים למערכת זו (משהו שממש לא אהבתי לעשות), כברירת מחדל אין אפשרות לניהול משתמשים במערכת, כדי להוסיף משתמש צריך להגדיר קובץ הרשאות (htpasswd) שמכיל בתוכו את המשתמשים אשר מורשים להכנס למערכת, במקרה שלי אני היחידי שרשום בקובץ זה לכן השתמשתי בפרטים ונכנסתי, למרבה הפלא אני לא מנהל במערכת שכרגע התקנתי לכן צריך להריץ פקודה דרך Shell כדי להגדיר אותי כמנהל. בשלב הזה הייתי כבר די עייף מכל ההגדרות וההתקנה כולה, לא הגיוני שמשתמש פשוט שבסך הכל רוצה להוסיף לעצמו אפשרות לניהול הפרוייקטים שלו צריך לעבור כל כך הרבה כדי להתקין אותה, כל התהליך מהורדת הקבצים עד לכניסה למערכת עם הרשאות ניהול לקח כשעתיים +/-.

ישנם אלטרנטיבות, אך מערכת זו היא אחת מהנפוצות ביותר ומרבית החברות הגדולות משתמשות בה, אך מרביתן יכולות להרשות לעצמם להושיב משהו שיעשה את כל זה עבורם, מה בנוגע למשתמשים הרגילים, למפתחי האתרים שבסך הכל רוצים אפשרות לנהל את הפרוייקטים בצורה טובה יותר, עם מספיק אפשרויות כדי שיהיה אפשר לנהל את זה כמו שצריך אך עדיין לשמור על הפשטות של המערכת כדי שיהיה קל להתקין ולהשתמש בה.

חיפושי אחר מערכת כזו העלו מערכת אשר בעצם פלאגין עבור <a href="http://wordpress.org/" target="_blank">Wordpress</a> בשם <a href="http://getqualitycontrol.com/" target="_blank">Quality Control</a>, מדהים מה שאותו בחור עשה עם בלוג ויצר לעצמו מערכת לניהול ותיעוד של באגים. אהבתי את הקונספט ואהבתי את המראה של כל הדבר הזה, חפשתי אחר העיצוב לראות אם הוא תחת רישיון חופשי לשימוש אך לצערי לא מצאתי לכן פניתי ליוצר אותה המערכת והעיצוב בבקשה לאפשר שימוש בעיצוב זה בפרוייקט עליו אני עובד, אותו פרוייקט הוא בעצם הסיבה לפוסט זה, אני עובד כבר כמה ימים על מערכת שתעשה בידיוק את מה שהיא צריכה לעשות ועדיין להשאר פשוטה כמה שאפשר, למרות שאני כבר עושה את הסקר שוק וקורא אודות מערכות אחרות כדי להבין מה הם מציעות מבחינת חוית משתמש ואפשרויות ורושם לעצמי את אותם הדברים כדי שאני אדע מה להוסיף למערכת בתהליך הפיתוח המתמשך.

לאלו ששואלים אודות המערכת והרשיון תחתיו היא תשוחרר, אז היא תיהיה מערכת קוד פתוח כדי שכולם יוכלו להנות ממנה (ברגע שהיא תשוחרר).
