---
title: "זכויות יוצרים עבור עבודות שנעשות ומתפרסמות באינטרנט"
date: 2009-03-27 20:28:47
categories: 
tags: 
- "זכויות"
- "זכויות יוצרים"
- "יוצרי"
- "עבודות"
---

אני יודע שזה משהו שמאוד קל להפר אותו, אבל מאוד קשה לנסות לאתר ולהגביל את אלו שמפרים לאחר הפרסום של העבודה. כיום כמעט כל דבר שנוצר על ידי משהו בין אם זה מוזיקה, סרט, תוכנה או כל דבר אחר מוגן (בדרך כלל) על ידי זכויות יוצרים מסויימות.

היום בפוסט הזה אני אנסה להציג את עמדת היוצר ואת עמדת המשתמש ביצירה שלו. אני הולך לדבר על התוצר של תוכנה בפוסט הזה אבל אני מניח שאפשר לקחת בחשבון גם יצירות אחרות.

בתור יוצר, אם יש לי אתר/קהילה שאני מנסה לקדם ולפתח, אני בדרך כלל יוצר משהו יחודי לקהילה הזאת, וברוב המקרים אני אהיה מעוניין שהיצירה הזאת תמצא רק בקהילה שלי, כדי שאני אוכל לקדם את הקהילה כמה שניתן. אם יש לי תוכן מסויים שאני יצרתי בעצמי ופרסמתי אותה רק בקהילה שלי ונתתי תקנון מפורש לשימוש באותם יצירות אז אני מצפה שאלו שמשתמשים ביצירות הללו יכבדו את הבקשות הללו. אם פתאום מגיעה בנאדם חדש לקהילה ראה משהו מעניין, הוריד אותו ומשתמש בו, הכל טוב ויפה. ברגע שהוא ראה שזה שימושי והעלה את זה לקהילה שלו, כאן זה כבר הופך להיות מלוכלך. הרי היה בפירוש כתוב גם בתקנון ההרשמה, וגם בתקנון השימוש שאסור יהיה להפיץ את זה במקומות אחרים מלבד המקום הזה ללא רשות היוצר. אז ברור שלא כל יצירה מגיעה עם Trade Mark ולא כל דבר חתום, סגור בתיקי עורך דין מסויים ועל כל דבר קטן יפתח תיק בבית המשפט, אבל המעט שאפשר היה לעשות זה לכבד את בקשת היוצר, שישב, וכתב את אותה יצירה.

מעבר לזה שאותו משתמש עבר על התקנון, שברוב המקרים אפשר להגיש תביעה (כמובן שמי באמת יעשה דבר כזה עבור משהו כל כך קטן?!) בדרך כלל לא עושים כלום. וזו הסיבה בידיוק למה כל הילדים הקטנים הללו עושים את זה, כי הם יוצאים מזה בזול. עכשיו לך תלחם באותם ילדים שפשוט אין להם מה לעשות אז הם גונבים תוכן ממקומות אחרים שיוצרים תוכן ומנסים לייחד אותו לקהילה שלהם.

עכשיו ישנם את אלו שכבר עוברים כל גבול, ומגזימים. לא רק שהם באו הורידו העלו את זה לאתר שלהם והפרו את התנאים הם גם מתלוננים למה הם לא מקבלים תמיכה, או למה היצירה לא עובדת להם כמו שצריך. הרי למה לי ללכת ולעזור למשהו שגונב ממני?! ועוד טוען שזה שוחרר עם רישיון חופשי לשימוש. נכון זה אכן שוחרר עם רישיון חופשי לשימוש, בלבד! לא להפצה חוזרת. אומנם בדרך כלל הרישיונות השונים שקיימים ברשת מעידים על כך שאפשר להעתיק, להפיץ, לערוך כל דבר שמופץ עם רישיון זה או אחר, אך זה לא נוגע לכל יצירה שמתפרסמת בחינם. ישנם יצירות שהיוצר נותן רישיון שלו לאותה יצירה ומעוניין שיעקבו אחר רישיון זה במידה ומשהו מעוניין להשתמש בו, זה שאין חוק שאוסר את זה ומעניש בחומרה את המפרים זה בעיה אחרת, אבל בהיותך בן אנוש אפשר להתחשב באותו יוצר שעשה את זה בחינם ללא מטרת רווח כדי שכל אחד יוכל להנות מהשימוש של אותה יצירה והדבר היחיד שהוא מבקש הוא לא לפרסם את זה בשום מקום אחר ללא רשות, את זה בהחלט אפשר לקיים.

עכשיו לאחרונה נתקלתי בויכוח עם כנראה איזה ילד שאין לו הרבה מושג בענייני משפט, בענייני תוכנה וזכויות יוצרים והפרתם. לא רק שהוא טען שהוא יכול להפיץ את זה הוא גם טען שאין לי מה לעשות בנידון מאחר וזה פרסום חופשי (או משהו דומה), כמובן שלא רציתי להכנס לויכוח עם ילד שאין לו הרבה מה לעשות בחיים מאשר לגנוב עבודות של משתמשים אחרים, אבל לא התאפקתי בסופו של דבר הוא גם איים לתבוע אותי על לשון הרע, ולשלוח מכתב חריף בנוגע לשירות שלי (אני לא יודע בידיוק מה הקשר בין מה שאמרתי באותו נושא בהקשר של היצירה שלי לזה שהוא רצה לשלוח מכתב למשהו שאחראי בכלל על יצירת מערכת פורומים, כמו שאמרתי ילד עם מעט מאוד ידע בעניינים כאלו).

בסופו של דבר המשתמשים שהפרו את התנאים הורחקו מהאתר, ואנחנו בהחלט נעשה הכל כדי שהם ישארו בחוץ. אין טעם בלנסות ולריב אתם, זה לא יגע לשום מקום. אבל אפשר למנוע את כניסתם מלכחתחילה ולמנוע מתן תמיכה לאלו שלא ראויים לכך.

מה שאני כן חושב שכדי שתדעו זה ששיתוף פעולה במקרים כאלו, זה יהיה בידיוק אותו הדבר כמו לעשות את זה בעצמכם ולגנוב. אם אתם רואים משהו שמפר את הזכויות של משהו, תנסו לא לשתף איתו פעולה, אחרת גם אתם בסופו של דבר לא תגיעו רחוק ותתקעו באותו מקום כמו אותו בנאדם עלוב. בלגנוב תוכן של אחרים במקום ללמוד ולנסות ליצור בעצמכם.

אני מדבר פה בכלליות, ולאו דווקא על מקרה ספציפי אחד, דעו לכם שקהילה נמדדת על ידי משתמשיה, ואם ישנם כמה משתמשים שמסריחים את הקהילה היא לא תגיעה רחוק, וגם הטובים בה לא יצליחו להגיע רחוק בגלל אותם משתמשים בעייתים שרק יקשו על הקהילה לגדול ולהתפתח.

מסר לחיים "do as i say, not as i do" :).
